<html>
<head><title>Come iniziare a usare 3D-XplorMath-J</title></head>
<body>

<hr>
<h2 align=center>Come iniziare a usare 3D-XplorMath-J</h2>
<h3 align=center>Immagina 3D-XplorMath-J come un museo -- un museo virtuale della Matematica</h3>
<hr>  
  
<h3>Gallerie e Oggetti in mostra</h3>
<p>Gli oggetti del museo sono organizzati in Gallerie, ciascuna delle quali
&egrave; suddivisa in Oggetti. Per scegliere la Galleria che vuoi visitare, 
selezionane il nome dal menu "Gallerie": sar&agrave; il nome corrente d'ora in poi ed apparir&agrave; 
a destra del menu Gallerie; i nomi degli Oggetti saranno elencati nel relativo menu o in uno dei suoi sotto-menu. 
(Quando apri il programma ti troverai nella  <i>Galleria delle Superfici Parametrizzate</i>.)</p>
<br>

<h3>Come vedere gli Oggetti</h3>
<p>Quando scegli il nome di un Oggetto dal menu, si aprir&agrave; immediatamente una presentazione dell' Oggetto.
In molti casi partir&agrave; un' animazione che mostra la "creazione" dell'oggetto.  In questo modo viene illustrata una caratteristica 
fondamentale del programma: ogni volta che &egrave; possibile, esso assegna dei valori opportuni 
ai parametri in gioco necessari per visualizzare un' immagine e crea 
quella corrispondente alla scelta dei parametri.  
Chi usa il programma pu&ograve; cambiare uno o pi&ugrave; di questi parametri usando i menu di scelta, scrivendo
 i nuovi valori nelle finestre di dialogo, o cliccando sui pannelli di controllo. 
Verr&agrave; allora visualizzata la nuova presentazione dello stesso oggetto corrispondente alla nuova scelta dei parametri. 
In seguito daremo una spiegazione pi&ugrave; dettagliata su come modificare i parametri della presentazione di un Oggetto.</p>
<br>

<h3>Il mouse</h3>
<p>3D-XplorMath-J &egrave; nato come un programma interattivo e il mouse &egrave; uno strumento importante per comunicare al programma 
le nostre scelte. 
La prima cosa da imparare &egrave; che se clicchi con il mouse mentre viene creato un disegno, questo verr&agrave; interrotto,
a volte qualche secondo dopo, senza poter esser ripreso. 
(D'altra parte se vuoi semplicemente interrompere momentaneamente un'animazione, premi la barra spazio; per riprendere 
basta premerla nuovamente.)</p>
<p>Nelle gallerie bidimensionali, di solito &egrave; possibile spostare l'immagine sullo schermo cliccandola 
e trascinandola con il mouse.
Usando il tasto destro del mouse (o tenendo premuto il tasto di comando, se usi un sistema Mac), si pu&ograve; 
selezionare una porzione rettangolare dell'immagine e ingrandirla. 
Tenendo premuto il tasto Shift durante il trascinamento, o usando il tasto centrale del mouse, si pu&ograve; ingrandire o rimpicciolire 
l'immagine spostando il mouse su e gi&ugrave;.</p>
<p>Nelle Gallerie tridimensionali, cliccando e trascinando col mouse di solito &egrave; possibile far ruotare l'oggetto nello spazio 
(una volta lasciato il tasto, l'oggetto continuer&agrave; a ruotare.  Per muovere l'oggetto, trascinalo col tasto destro 
(o tieni premuto il tasto di comando, se usi un sistema Mac).
Esattamente come in due dimensioni, premendo contemporaneamente il tasto Shift l'immagine pu&ograve; essere 
ingrandita e rimpicciolita.</p>
<p>Ci sono alcune eccezioni a queste regole sull'uso del mouse.  In alcuni casi l'eccezione &egrave; indicata 
nella riga in fondo alla finestra.</p>
<br>

<h3>Il Menu Azioni</h3>
<p>Mentre gli altri menu variano poco da un Oggetto all'altro, o addirittura da una Galleria all'altra,
il menu "Azioni" cambia sostanzialmente da una Galleria all'altra. Inoltre ad alcuni oggetti all'interno di una Galleria 
sono associate "Azioni" speciali che aiutano a spiegare i dettagli caratteristici dell'oggetto in questione.
Pertanto, dopo aver scelto un oggetto per la prima volta, &egrave; una buona idea controllare se il menu "Azioni" ha queste voci speciali.
La prima voce del menu "Azioni" non cambia: &egrave; sempre "Crea."  Scegliendo "Crea" si ottiene la stessa animazione che
appare al momento della prima selezione, che stavolta tiene conto delle variazioni apportate alle propriet&agrave; dell'oggetto.</p>
<p>Che cosa possiamo fare col menu "Azioni"? Ecco qualche esempio tipico. Per le 
<i>Curve Piane</i> trovi ad esempio la voce "Mostra i cerchi osculatori". Per le <i>Mappe Conformi</i> puoi scegliere di disegnare una circonferenza o una retta e vedere dove viene "mappata". Per i <i>Poliedri</i> puoi scegliere se vederne una versione normale, troncata
oppure stellata.</p>
<br>

<h3>Il Menu Visualizza</h3>
<p>Non dobbiamo dimenticarci che gli oggetti matematici sono concetti astratti, quindi 
la gamma delle possibili visualizzazioni &egrave; assai ampia e flessibile.
Ci sono opzioni semplici, come ad esempio la scelta del colore dello sfondo. In tre dimensioni ci sono poi importanti opzioni aggiuntive,
come la scelta della visione ortogonale o in prospettiva o quella della visione 
mono o stereo. Si possono effettuare queste ed altre scelte dal menu "Visualizza".</p>
<p>La visione stereografica richiede un po' di spiegazioni. Essa ti permette di avere una
rappresentazione tridimensionale dell'oggetto.  Le immagini fornite dall'opzione "Visione Anaglifica" 
sono pensate per essere viste con occhiali rosso/blu o rosso/verde (con la lente rossa sopra l'occhio sinistro); 
questa opzione d&agrave; un effetto tridimensionale chiaro e facilmente visibile,
ma l'oggetto appare con delle ombre gialle invece dei veri colori. Con la "Visione ad occhi incrociati" vengono date 
due immagini dell'oggetto, una accanto all'altra, che rappresentano l'oggetto dalla prospettiva dell'occhio sinistro e destro. Per 
ottenere l'effetto tridimensionale si devono incrociare gli occhi fino a sovrapporre le immagini.
La  " Visione Parallela" &egrave; simile,
ma bisogna sovrapporre le immagini fissando con lo sguardo un punto immaginario che si trovi poco dietro lo schermo. 
Ci vuole un po' di esercizio per imparare a sovrapporre le immagini, ma l'effetto 
dovrebbe essere una chiara immagine tridimensionale coi colori originali.</p>
<br>

<h3>Il Menu Animazione: Parametri e Morphing</h3>
<p> La maggior parte degli oggetti non sono figure geometriche uniche, ma al contrario si presentano in famiglie 
che dipendono da alcuni parametri. Ad esempio l'oggetto Ellissoide ha tre parametri che corrispondono alla lunghezza dei tre assi,
analogamente un Toro &egrave; descritto da due raggi.  Una volta scelto una voce dal menu degli Oggetti, 
il programma mostrer&agrave; l'oggetto corrispondente ad una specifica scelta dei parametri, che possono essere
alterati col comando "Imposta i Parametri..." dal menu "Impostazioni". 
Ma il modo pi&ugrave; interessante per rendersi conto di come cambia 
l'aspetto di un oggetto, modificando uno o pi&ugrave; parametri, &egrave; usare il comando
<i>morphing</i>. 
Molti parametri di un Oggetto sono
"deformabili", ci&ograve; significa che si pu&ograve; scegliere il valore "iniziale" e "finale" per questi parametri. 
Quando si sceglie il comando "Deforma" dal menu "Animazione",
il programma crea un'animazione disegnando una rapida sequenza di immagini dell'oggetto, partendo dai valori iniziali dei parametri
 fino a quelli finali, dando cos&igrave; l'illusione che l'oggetto si stia deformando.
In alcuni casi (specialmente per le Gallerie delle Curve Piane, dei Poliedri e delle Equazioni Differenziali Ordinarie) 
il programma &egrave; in grado di presentare le singole immagini in maniera talmente 
veloce da sembrare create sul momento, ma nella maggior parte dei casi, per rendere abbastanza continua 
la deformazione, le singole immagini devono essere memorizzate e poi mostrate una dopo l'altra  
velocemente come in un libro animato. (In generale, conviene far variare un solo parametro alla volta e lasciare inalterati gli altri).
</p>
<br>

<h3>Il Menu delle Impostazioni</h3>
<p>
Il menu "Impostazioni" &egrave; fondamentale per cambiare i parametri e le opzioni che determinano 
come un oggetto appare. Selezionando una voce di questo menu, si aprir&agrave; quasi sempre una finestra di dialogo 
in cui inserire nuovi valori per i parametri. Per esempio, come abbiamo gi&agrave; detto prima,
selezionando "Imposta i Parametri..." si aprir&agrave; una finestra
che permette di cambiare i parametri dell'immagine corrente, mentre 
"Imposta il Morphing..." permette di inserire i valori iniziali e finali dei parametri 
di una animazione morphing. 
"Imposta il numero di fotogrammi..."  permette di cambiare il numero di fotogrammi e quindi l'effetto di continuit&agrave;
in una animazione (ma pi&ugrave; fotogrammi vuol dire trasformazione pi&ugrave; lenta!).  
"Imposta intervalli di visibilit&agrave;..." 
consente di modificare la dimensione e la posizione dell'oggetto all'interno della finestra impostando la lunghezza dei lati 
della regione rettangolare visualizzata.
In tre dimensioni l'opzione "Imposta punto di vista..." permette di scegliere la posizione e l'orientazione nello spazio di una macchina 
fotografica virtuale che inquadra l'oggetto. Infine per le superfici il comando "Imposta luci..." far&agrave; aprire una finestra 
in cui scegliere colore e direzione della luce che incide sulla superficie. </p>
<br>

<h3>Il Menu File: File di Impostazioni, Fermo Immagine e Finestre Multiple</h3>
<p>Usando il menu "File" &egrave; possibile salvare un fotogramma di una visione animata di un Oggetto nei formati JPEG oppure PNG.
&egrave; anche possibile salvare l'oggetto con tutti i parametri e le opzioni in un "file di impostazioni", selezionando
 "Salvare Oggetto come File.."  nel menu "File".  Se successivamente si vuole riaprire questo file di impostazione, usando 
il comando "Apri il File di impostazione..." sempre nel menu "File", il programma ritorner&agrave; nella situazione in 
cui &egrave; stato creato. (Si pu&ograve; anche condividere il proprio lavoro mandando il file di 
impostazioni ad un amico con un messaggio di posta elettronica.)
Si pu&ograve; salvare in un file anche un oggetto definito dall'utente (vedi sotto), e anzi &egrave; 
particolarmente utile in questo caso,
perch&eacute; permette di creare e diffondere nuovi oggetti che non sono nel repertorio di 3D-XPlorMath-J.</p> 
<br>


<h3>Oggetti creati dall'Utente</h3>
<p>
All'inizio di questa introduzione di 3D-XplorMath-J abbiamo detto che deve essere pensato come una sorta di museo.  
Ora vorremmo spiegare come possa anche essere usato come laboratorio matematico lavorando con i cosiddetti
Oggetti creati dall'utente.</p>
<p> Quasi tutte le Gallerie contengono almeno un oggetto definito dall'utente. A prima vista potrebbero sembrare simili agli altri 
Oggetti della Galleria. 
Quando selezioni per la prima volta
un Oggetto creato dall'utente, si aprir&agrave; una finestra di dialogo, pi&ugrave; o meno simile a quella di  "Imposta i parametri..." , 
tranne per il fatto che in pi&ugrave; c'&egrave; anche la possibilit&agrave; di inserire
formule matematiche che descrivono l'Oggetto nella Galleria. Come sempre queste hanno dei valori predefiniti e 
cliccando semplicemente su OK apparir&agrave; l'immagine corrispondente ai dati inseriti. Ma &egrave; ovviamente molto 
pi&ugrave; interessante inserirne di nuovi a nostro piacimento.
Ad esempio, nella Galleria delle Curve Piane, una volta selezionato il comando Curva Piana definita dall'utente
(in forma parametrica), le equazioni predefinite sono
<i>x(t) = a * cos(t)</i> e <i>y(t) = b * sin(2*t)</i> (dove <i>a</i> 
vale 3 e <i>b</i>  1.5). Se si mantengono questi valori, cliccando OK, apparir&agrave; la "figura a otto". Se invece si sostituisce
<i>sin(2*t)</i> con <i>sin(t)</i> apparir&agrave; un'elisse.</p>
<p>
In ogni caso, una volta che si &egrave; creato un Oggetto, se si vuol lavorare con le formule e con i parametri che abbiamo 
scelto noi, non bisogna riselezionare l'Oggetto creato dall'utente dal menu degli Oggetti, altrimenti si ritorner&agrave; ai dati 
predefiniti; &egrave; invece necessario selezionare "cambia i dati dell'Utente..." dal menu delle Impostazioni.</p>